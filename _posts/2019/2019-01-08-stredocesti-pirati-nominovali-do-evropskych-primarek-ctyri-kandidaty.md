---
date: 2019-01-08
category: blog
tags:
 - tisková zpráva
 - EU
layout: post
title: Středočeští piráti nominovali do evropských primárek čtyři kandidáty
author: Dalibor Záhora
authorId: dalibor.zahora
image: posts/2019/schuze_KS-Marketa_EU.jpg
---
Piráti si v primárních volbách volí kandidátní listinu do Evropského parlamentu, součástí pirátských primárek jsou i krajské nominace. Středočeská organizace Pirátské strany nominovala v internetovém hlasování čtyři kandidáty do celostátního hlasování.

Nejvíce hlasů obdržel **Jan Lička**, dopravní specialista a místopředseda místní organizace Pirátů v Benešově. O jeden hlas méně získala koreanistka **Nina Špitálníková**, která je od loňského jara registrovanou příznivkyní Pirátů. Stejné skóre zajistilo postup i dvěma současným pirátským poslancům **Mikuláši Peksovi** a **Františku Kopřivovi**. Konečné pořadí na celé kandidátce určí další volba všech členů strany. Lídr a první čtyři místa budou zvoleny na celostátním fóru, které proběhne 19. a 20. ledna v jihočeském Táboře. Zbývající pozice určí internetové hlasování v následujících dnech. Piráti jsou jediná strana, která v eurovolbách pořádá primárních volby. Primárky jsou otevřené i pro nečleny, zájemce musí být ovšem názorově v souladu programem a hodnotami Pirátské strany.

Středočeští Piráti pracují na přípravě krajské části eurokampaně, mj. budou v následujících dnech hlasovat o výši finančních prostředků pro eurovolby z krajského rozpočtu. Bude se rozhodovat, zda částka 650 tisíc korun bude navýšena až na jeden milion korun. Výsledky hlasování by měli být známy příští týden. Do kampaně se také chystají zapojit nominovaní kandidáti.

> "Vážím si důvěry, kterou ve mě vložili hlasující a vnímám to jako ocenění své odborné práce pro Piráty. Jak jsem už před Vánoci deklaroval na krajské schůzi, jsem připravený doplnit sestavu kandidátky jako stranický expert a přidat našemu čelu bonus +1 k dopravě a logistice v boji o Evropu,"

uvedl po zvolení **Jan Lička**. Rodák z Frýdku-Místku se v Pirátské straně podílí na sekci Dopravy, se specializací na automobilovou dopravu a nové technologie. Většinu života prožil v Kralupech nad Vltavou a od roku 2015 hospodaří na statku u Benešova.

**Nina Špitálníková** se rozhodla podpořit pirátskou kandidátku v reakci na antievropské tendence ve společnosti.

> "Opravdu si vážím, že jsem získala nominaci v kraji, kde jsem vyrůstala. I když pár let žiji v Praze, Kladno je stále mým druhým domovem. Těším se, že v rámci kampaně navštívím i další středočeská města i obce. Evropa začíná i v samém srdci Čech,"

komentovala své umístění v nominačním hlasování. Česká koreanistka a spisovatelka vyrůstala ve středočeském Kladně a během svých studií absolvovala i studijní pobyty na Univerzitě Kim Il-songa v Pchjongjangu. O pobytu v Severní Korei napsala knihu Mezi dvěma Kimy.

Středočeský poslanec **František Kopřiva** se do primárních voleb hlásí coby člen sněmovního výboru pro evropské záležitosti, kde je aktivním zpravodajem evropských dokumentů. Na tuto agendu by také případně navázal v Evropském parlamentu.

> "Také bych chtěl navázat na své působení v Parlamentním shromáždění Rady Evropy, kde se soustředím především na oblast rovných příležitostí a lidských práv,"

uvedl Kopřiva.

Poslanec a místopředseda strany **Mikuláš Peksa** je jedním z favoritů na lídra evropské kandidátky. Dlouhodobě se věnuje zahraniční politice, Peksa je poslanec za Ústecký kraj a je i členem německé Pirátské strany. Ve Sněmovně je místopředsedou Výboru pro evropské záležitosti.

> "Jako jediný nominant bez přímé vazby na Střední Čechy si velmi vážím projevené důvěry. Cítím to svým způsobem jako jasný závazek pracovat v EU pro občany žijící v tomto kraji,"

reagoval dnes na středočeskou nominaci.

O nominaci usilovalo ve Středočeském kraji celkem 15 kandidátů, podporu pro volbu jich získalo 13, konečnou  nominaci získali čtyři z nich. Hlasování se zúčastnilo 30 členů středočeské organizace.

## Profily nominovaných kandidátů a kandidátské řeči:

* Jan Lička - [profil](https://wiki.pirati.cz/lide/jan_licka) a [kandidátská řeč](https://forum.pirati.cz/viewtopic.php?p=592652#p592652)
* Nina Špitálníková - [profil](https://cs.wikipedia.org/wiki/Nina_%C5%A0pit%C3%A1ln%C3%ADkov%C3%A1) a [kandidátská řeč](https://forum.pirati.cz/viewtopic.php?p=592609#p592609)
* František Kopřiva - [profil](https://pirati.cz/lide/frantisek_kopriva) a [kandidátská řeč](https://forum.pirati.cz/viewtopic.php?p=594455#p594455)
* Mikuláš Peksa - [profil](https://www.pirati.cz/lide/mikulas-peksa/) a [kandidátská řeč](https://forum.pirati.cz/viewtopic.php?p=593285#p593285)

## Další odkazy:

* [hlasování na fóru](https://forum.pirati.cz/viewtopic.php?p=597818#p597818)
* [celé jednání na fóru](https://forum.pirati.cz/viewtopic.php?p=592480#p592480)

## Kontakt pro média:

* Dalibor Záhora
* vedoucí krajského mediálního odboru
* dalibor.zahora@pirati.cz
* +420 773 993 465

